“Ye can tak it or leave it,” says he sharp like. “It's a guid place,
and there's mony would be glad o't. If ye want it ye can come up tae my
office at twa the morn and put your ain questions tae the gentleman.” That was a' I could get frae him, for he's a close man and a hard one at
a bargain--which shall profit him leetle in the next life, though he lay
by a store o' siller in this. When the day comes there'll be a hantle o'
factors on the left hand o' the throne, and I shouldna be surprised if
Maister McNeil found himsel' amang them.