Where it cam frae is mair than I can tell or what was the cause o't. It
might ha' been that the general made it, but I was sair puzzled tae tell
hoo, for his honds were baith doon by his side as he passed me. It cam
frae his direction, certainly, but it appeared tae me tae come frae ower
his heid, but it was siccan a thin, eerie, high-pitched, uncanny kind o'
soond that it wasna easy tae say just exactly where it did come frae.